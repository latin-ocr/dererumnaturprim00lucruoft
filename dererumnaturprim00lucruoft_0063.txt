LIBER PRIMVS 29

Principio, rerum quom dicit homoeomerian,
Ossa uidelicet e pauxillis atque minutis 835
Ossibus hic, et de pauxillis atque minutis
Visceribus uiscus gigni, sanguenque creari
Sanguinis inter se multis coeuntibu' guttis,
Ex aurique putat micis consistere posse
Aurum, et de terris terram concrescere paruis, 840
Ignibus ex ignis, umorem umoribus esse;
Cetera consimili fingit ratione putatque.
(i) Nec tamen esse ulla idem ex parte in rebus inane

(ii) Concedit, neque corporibus finem esse secandis.
Quare in utraque mihi pariter ratione uidetur 845
Errare atque illi, supra quos diximus ante.

(iii) Adde quod imbecilla nimis primordia fingit,
Si primordia sunt, simili quae praedita constant
Natura atque ipsae res sunt, aequeque laborant
Et pereunt, neque ab exitio res ulla refrenat. 850
Nam quid in oppressu ualido durabit eorum,
Vt mortem effugiat, leti sub dentibus ipsis?
Ignis an umor an aura? Quid horum? Sanguen an ossa?
Nil, ut opinor, ubi ex aequo res funditus omnis
Tam mortalis erit quam quae manifesta uidemus 855
Ex oculis nostris aliqua ui uicta perire.
At neque reccidere ad nilum res posse, neque autem
Crescere de nilo testor res ante probatas.

Praeterea, quoniam cibus auget corpus alitque,
(a) Scire licet nobis uenas et sanguen et ossa 860
Et neruos alienigenis ex partibus esse;
Siue cibos omnis commixto corpore dicent

839 auraeque Bentley. 840 Auram Bentley.
Post 860 uersum suppleuit Lambinus.

