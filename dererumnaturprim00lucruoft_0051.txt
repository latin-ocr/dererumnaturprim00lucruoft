LIBER PRIMVS 17

Non ita uti corpus per se constare neque esse,

Nec ratione cluere eadem, qua constet inane, 480
Sed magis ut merito possis euenta uocare

Corporis, atque loci, res in quo quaeque gerantur.

Corpora sunt porro partim primordia rerum,
Partim concilio quae constant principiorum.
Sed quae sunt rerum primordia, nulla potest uis 485
Stinguere; narn solido uincunt ea corpore demum
Etsi difficile esse uidetur credere quicquam
In rebus solido reperiri corpore posse.
Transit enirn fulmen caeli per saepta domorum,
Clamor ut ac uoces; ferrum candescit in igni, 490
Dissiliuntque fere feruenti saxa uapore;
Cum labefactatus rigor auri soluitur aestu,
Tum glacies aeris flamma deuicta liquescit;
Permanat calor argentum penetraleque frigus,
Quando utrumque manu retinentes pocula rite 495
Sensimus, infuso lympharum rore superne.
Vsque adeo in rebus solidi nil esse uidetur.
Sed, quia uera tamen ratio naturaque rerum
Cogit, ades, paucis dum uersibus expediamus,
Esse ea quae solido atque aeterno corpore constent, 500
Semina quae rerum primordiaque esse docemus,
Vnde omnis rerum nunc constet summa creata.

Principio, quoniam duplex natura duarum
Dissimilis rerum longe constare repertast—-
Corporis, atque loci, res in quo quaeque geruntur, 505
Esse utramque sibi per se puramque necessest.
(i) (a) Nam, quacumque uacat spatium, quod inane uocamuS,

491 fere Housman, sero OQ. 492 Cum OQ Ernout, Tum edd.

[7111 2

