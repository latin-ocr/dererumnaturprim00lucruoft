LIBER PRIMVS 11

Nec calidos aestus tuimur, nec frigora quimus 300

Vsurpare oculis, nec uoces cernere suemus余

Quae tamen omnia corporea constare necessest

Natura, quoniam sensus impellere possunt.

Tangere enirn et tangi, nisi corpus, nulla potest res.
(iii) Denique, fluctifrago suspensae in litore uestes 305

Vuescunt, eaedem dispansae in sole serescunt 余

At neque, quo pacto persederit umor aquai,

Visumst, nec rursum quo pacto fugerit aestu.

In paruas igitur partis dispergitur umor,

Quas oculi nulla possunt ratione uidere. 310
(iv) Quin etiam, multis solis redeuntibus annis,

Anulus in digito subter tenuatur habendo,

Stilicidi casus lapidem cauat, uncus aratri

Ferreus occulte decrescit uomer in aruis,

Strataque iarn uolgi pedibus detrita uiarum 315

Saxea conspicimus余 tum, portas propter, aena

Signa manus dextras ostendunt adtenuari

Saepe salutantum tactu praeterque meantum.

Haec igitur minui, cum sunt detrita, uidemus余

Sed, quae corpora decedant in tempore quoque, 320

Inuida praeclusit speciem natura uidendi.
(v) Postremo, quaecumque dies naturaque rebus

Paulatim tribuit, moderatim crescere cogens,

Nulla potest oculorum acies contenta tueri:

Nec porro quaecumque aeuo macieque senescunt, 32 5

Nec mare quae impendent uesco sale saxa peresa,

Quid quoque amittant in ternpore cernere possis.

Corporibus caecis igitur natura gerit res.

Nec tamen undique corporea stipata tenentur
319 sunt scripsi, sint OQ.

