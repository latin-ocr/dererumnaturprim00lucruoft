LIBER PRIMVS 33

Sed quoniam docui solidissima materiai
Corpora perpetuo uolitare inuicta per aeuom,
Nunc age, summai quaedam sit finis eorum
Necne sit euoluamus; item quod inane repertumst
(Seu locus ac spatium, res in quo quaeque gerantur) 955
Peruideamus utrum finitum funditus omne
Constet, an immensum pateat uasteque profundum.

Omne quod est igitur nulla regione uiarum

(i) F initumst; namque extremum debebat habere:
Extremum porro nullius posse uidetur 960
Esse, nisi ultra sit quod finiat ; ut uideatur,
Quo non longius haec sensus natura sequatur.
Nunc extra summam quoniam nil esse fatendum,
Non habet extremum, caret ergo fine modoque.
Nec refert, quibus adsistas regionibus eius: 965
Vsque adeo, quem quisque locum possedit, in omnis
Tantundem partis infinitum omne relinquit.

(ii) Praeterea, si iarn finitum constituatur
Omne quod est spatium, siquis procurrat ad oras
Vltimus extremas iaciatque uolatile telum, 970
Id ualidis utrum contortum uiribus ire
Quo fuerit missum mauis longeque uolare,
An prohibere aliquid censes obstareque posse?
Alterutrum fatearis enim sumasque necessest.
Quorum utrumque tibi effugium praecludit, et omne 975
Cogit ut exempta concedas fine patere.
Nam, siue est aliquid quod probeat officiatque
Quominu¹ quo missum est ueniat finique locet se,
Siue foras fertur, non est a fine profectum.
Hoc pacto sequar atque, oras ubicumque locaris 980
Extremas, quaeram quid telo denique fiat.

nu 3

