LIBER PRIMVS 23

Denseri poterunt ignes rarique relinqui.
Sed quia multa sibi cernunt contraria nasci,

Ardua dum metuunt, amittunt uera uiai, [659]
Et fugitant in rebus inane relinquere purum; [658]
Nec rursum cernunt, exempto rebus inani, 660

Omnia denseri, fierique ex omnibus unum
Corpus, nil ab se quod possit mittere raptim;
Aestifer ignis uti lumen iacit atque uaporem,
Vt uideas non e stipatis partibus esse.

(ii) Quodsi forte alia credunt ratione potesse 665
Ignis in coetu stingui mutareque corpus,
Scilicet ex nulla facere id si parte reparoent,
Occidet ad nilum nimirum funditus ardor
Omnis, et e nilo fient quaecumque creantur.
Nam, quodcumque suis mutatum finibus exit, 670
Continuo hoc mors est illius quod fuit ante.
Proinde ahquid superare necesse est incolume ollis,
Ne tibi res redeant ad nilum funditus omnes,
De niloque renata uigescat copia rerum.
Nunc igitur, quoniam certissima corpora quaedam 675
Sunt, quae conseruant naturam semper eandem,
Quorum abitu aut aditu mutatoque ordine mutant
Naturam res et conuertunt corpora sese,
Scire licet non esse haec ignea corpora rerum.
Nil referret enim quaedam decedere, abire, 680
Atque alia attribui, mutarique ordine quaedam,
Si tamen ardoris naturam cuncta tenerent;
Ignis enim foret omnimodis quodcumque crearent.
Verum, ut opinor, itast: sunt quaedam corpora, quorum

657 nasci Munro, musae Ο, Musae Ernout‚ mu Q.
658, 659 transposui.
666 coetu Fontanus, coetus OQ.

