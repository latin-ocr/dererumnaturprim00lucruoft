38 DE RERVM NATVRA

N e uolucri ritu flammarum moenia mundi
Diffugiant subito magnum per inane soluta,
Et ne cetera consimili ratione sequantur,
Neue ruant caeli tonitralia templa superne,

Terraque se pedibus raptim subducat, et omnis,

Inter permixtas rerum caelique ruinas

Corpora soluentes, abeat per inane profundum,
Temporis ut puncto nil extet reliquiarum
Desertum praeter spatium et primordia caeca.
Nam quacumque prius de parti corpora desse
Conststues, haec rebus erit pars ianua leti,
Hac se turba foras dabit omnis materiai.

Haec si pernosces, parua perductus opella.
Cetera iam poteris per te tute ipse uidere.
Namque alid ex alio clarescet, nec tibi caeca
Nox iter eripiet, quin ultima naturai
Peruideas: ita res accendent lumina rebus.

1102

1105

1110

1115

1105 tonitralia Lambinus, tonetralia OQ. 1114 si Munro,

sic OQ. Post 1 114 uersum suppleuit Munro.

