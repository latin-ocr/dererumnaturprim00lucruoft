18 DE RERVM NATVRA

Corpus 63 11011 est; qua porro cumque tenet se

Corpus, ea uacuum nequaquam constat inane.

Sunt igitur solida ac sine inani corpora prima. 510
(b) Praeterea, quoniam genitis in rebus inanest,

Materiem circum solidam constare necessest;

Nec res ulla potest uera ratione probari

Corpore mane suo celare atque intus habere,

Si non, quod cohibet, solidum constare relinquas. 515

Id porro nil esse potest nisi materiai

Concilium, quod inane queat rerum cohibere.

(Materies igitur, solido quae corpore constat,

Esse aeterna potest, cum cetera dissoluantur.)

(ii) (a) Tum porro, si nil esset quod inane uocaret, 520
Omne foret solidum; nisi, contra, corpora certa
Essent, quae loca complerent quaecumque tenerent,
Omne quod est spatium, uacuum constaret inane.
Alternis igitur nimirum corpus inani
Distinctumst, quoniam nec plenum nauiter extat 52 5
Nec porro uacuum. Sunt ergo corpora certa,

Quae spatium pleno possint distinguere inane.

Haec neque dissolui plagis extrinsecus icta

Possunt, nec porro penitus penetrata retexi,

Nec ratione queunt alia temptata labare: 530
Id quod iam supra tibi paullo ostendimus ante.

Nam neque collidi sine inani posse uidetur
Quicquam, nec frangi, nec findi in bina secando,

Nec capere umorem neque item manabile frigus

Nec penetralem ignem, quibus omnia conficiuntur. 535
Et quo quaeque magis cohibet res intus inane,

Tam magis his rebus penitus temptata labascit.
Ergo, si solida ac sine inani corpora prima

520 uocaret Q, ucaret Ο, uacaret Ο corr.

