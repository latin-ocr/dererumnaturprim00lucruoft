LIBER PRIMVS

Herbarum genera et fruges frondesque uideri
Dispertita inter terram latitare minute;

(c) Postremo in lignis cinerem fumumque uideri,
Cum praefracta forent, ignisque latere minutos.
Quorum nil fieri quoniam manifesta docet res,
Scire licet non esse in rebus res ita mixtas;
Verum semina multimodis inmixta latere
Multarum rerum in rebus communia debent.

31

890

895

‘At saepe in magnis fit montibus' inquis ‘ut altis

Arboribus uicina cacumina summa terantur
Inter se, ualidis facere id cogentibus Austris,
Donec flammai fulserunt flore coorto.'
Scilicet: et non est lignis tamen insitus ignis,
Verum semina sunt ardoris multa, terendo
Quae cum confluxere, creant incendia siluis.
Quod si facta foret siluis abscondita flamma,
Non possent ullum tempus celarier ignes,
Conficerent uolgo siluas, arbusta cremarent.
Iamne uides igitur, paulo quod diximus ante,
Permagni referre, eadem primordia saepe
Cum quibus et quali positura contineantur,
Et quos inter se dent motus accipiantque,
Atque eadem, paulo inter se mutata, creare
Ignis et lignum? Quo pacto uerba quoque ipsa
Inter se paulo mutatis sunt elementis,

Cum ligna atque ignis distincta uoce notemus.
Denique iam, quaecumque in rebus cernis apertis
Si fieri non posse putas, quin materiai
Corpora consimili natura praedita fingas,

Hac ratione tibi pereunt primordia rerum:
Fiet uti risu tremulo concussa cachinnent,

900

905

910

915

