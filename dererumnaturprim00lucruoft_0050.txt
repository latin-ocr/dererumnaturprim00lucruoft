16 DE RERVM NATVRA

(i) Coniunctum est id quod nusquam sine permitiali
Discidio potis est seiungi seque gregari‚
Pondus uti saxist, calor ignis, liquor aquai.

(ii) Seruitium contra, paupertas diuitiaeque, 455
Libertas, bellum, concordia, cetera, quorum
Aduentu manet incolumis natura abituque—

Haec soliti sumus, ut par est, euenta uocare.

(a) Tempus item per se non est; sed rebus ab ipsis
Consequitur sensus, transactum quid sit in aeuo, 460
Tum quae res instet, quid porro deinde sequatur.

Nec per se quemquam tempus sentire fatendumst,
Semotum ab rerum motu placidaque quiete.

(b) Denique, Tyndaridem raptam belloque subactas
Troiugenas gentis cum dicunt esse, uidendumst 465
Ne forte haec per se cogant nos esse fateri,

Quando ea saecla hominum, quorum haec euenta
suerunt,

Inreuocabilis abstulerit iarn praeterita aetas.

Namque aliud terris, aliud regionibus ipsis

Euentum dici poterit, quodcumque erit actum. 470

(c) Denique, materies si rerum nulla fuisset,

Nec locus ac spatium, res in quo quaeque geruntur,
Numquam, Tyndaridis formae conflatus amore,
Ignis, Alexandri Phrygio sub pectore gliscens,

Clara accendisset saeui certamina belli ; 475
Nec clam durateus Troianis Pergama partu
Inflammasset equus nocturno Graiugenarum:
Perspicere ut possis res gestas funditus omnis

453 saxist Lachmann, saxis OQ.

454 Tactus corporibus cunctis intactus inani seclusit Lach-
mann.

473 formae Q, torma Ο. amore OQ, amoris Wakefield·

