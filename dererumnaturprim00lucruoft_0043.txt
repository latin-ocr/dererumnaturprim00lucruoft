LIBER PR1Mvs 9

Inter se nexu minus aut magis indupedita. 240
Tactus enim leti satis esset causa profecto,
Quippe ubi nulla forent aeterno corpore, quorum
Contextum uis deberet dissoluere quaeque.
At nunc, inter se quia nexus principiorum
Dissimiles constant aeternaque materies est, 245
Incolumi remanent res corpore, dum satis aeris
Vis obeat pro textura cuiusque reperta.
Haud igitur redit ad nilum res ulla, sed omnes
Discidio redeunt in corpora materiai.

(iv) Postremo, pereunt imbres, ubi eos pater aether 250
In gremium matn's terrai praecipitauit 余
At nitidae surgunt fruges, ramique uirescunt
Arboribus, crescunt ipsae fetuque grauantur余
Hinc alitur porro nostrum genus atque ferarum,
Hinc laetas urbes pueris florere uidemus 2 5 5
Frondiferasque nouis auibus canere undique siluas 余
Hinc fessae pecudes pingui per pabula laeta
Corpora deponunt, et candens lacteus umor
Vberibus manat distentis余 hinc noua proles
Artubus infirmis teneras lasciua per herbas 260
Ludit, lacte mero mentes perculsa nouellas.
Haud igitur penitus pereunt quaecumque uidentur,
Quando alid ex alio reficit natura, nec ullam
Rem gigni patitur nisi morte adiuta aliena.

Nunc age, res quoniam docui non posse creari 265
De nilo, neque 'item genitas ad nil reuocari,
Nequa forte tamen coeptes diffidere dictis,
Quod nequeunt oeulis rerum primordia cerni,
Accipe, praeterea quae corpora tute necessest
Confiteare esse in rebus nee posse uideri. 270

