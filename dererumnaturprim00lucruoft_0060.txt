26 DE RERVM N ATVRA

Constituant, et res mollis rarasque relinquunt,

Aera, rorem, ignem, terras, animalia, fruges,

Nec tamen admiscent in eorum corpus inane ; 745

(ii) Deinde quod omnino finem non esse secandis

Corporibus faciunt neque pausam stare fragori,

Nec prorsum in rebus minimum consistere quicquam ;

Cum uideamus id extremum cuiusque cacumen

Esse, quod ad sensus nostros minimum esse uidetur, 750

Conicere ut possis ex hoc, quae cernere non quis,

Extremum quod‘habent, minimum consistere et illis.
(iii) Huc accedit item, quoniam primordia rerum

Mollia constituunt, quae nos natiua uidemus

Esse et mortali cum corpore funditus, utqui 755

Debeat ad nilum iam rerum summa reuerti

De niloque renata uigescere copia rerum:

Quorum utrumque quid a uero iam distet habebis.
(iv) Deinde inimica modis multis sunt atque ueneno

Ipsa sibi inter se; quare aut congressa peribunt, 760

Aut ita diffugient ut, tempestate coacta,

Fulmina diffugere atque imbris uentosque uidemus.

(i) Denique, quattuor ex rebus si cuncta creantur
Atque in eas rursum res omnia dissoluuntur,
Qui magis illa queunt rerum primordia dici 765
Quam contra res illorum, retroque putari?
Alternis gignuntur enim, mutantque colorem
Et totam inter se naturam tempore ab omni.

(ii) Sin ita forte putas ignis terraeque coire 770
Corpus et aerias auras roremque liquoris,
Nil in concilio naturam ut mutet eorum,

744 rorem Christ, solem OQ.
7 52 et Postgate, inillis suppleuit M unro.

