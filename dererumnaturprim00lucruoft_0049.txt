LIBER PRins 15

Sensus, cui nisi prima fides fundata ualebit,
Haud erit, occultis de rebus quo referentes
Confirmare animi quicquam ratione queamus. 42 5

(b) Tum porro, locus ae spatium, quod inane uocamus‚
Si nullum foret, haud usquam sita corpora possent
Esse, neque omnino quoquam diuersa meare;

Id quod iam supera tibi paulo ostendimus ante.

(ii) Praeterea nil est, quod possis dicere ab omni 430
Corpore seiunctum secretumque esse ab inani,

Quod quasi tertia sit numero natura reperta.

(a) Nam quodcumque erit, esse aliquid debebit id ipsum:
Cui si tactus erit quamuis leuis exiguusque, [435]
Augmine uel grandi uel paruo denique, dum sit, 435 [434]
Corporis augebit numerum summamque sequetur;
Sin intactile erit, nulla de parte quod ullam
Rem prohibere queat per se transire meantem,
Scilicet hoc id erit, uacuum quod inane uocamus.

(b) Praeterea, per se quodcumque erit, aut faciet quid, 440
Aut aliis fungi debebit agentibus ipsum,

Aut erit ut possint in eo res esse gerique ;

At facere et fungi sine corpore nulla potest res,

Nec praebere locum porro nisi inane uacansque.
Ergo, praeter inane et corpora, tertia per se 445
Nulla potest rerum in numero natura relinqui,

Nec quae sub sensus cadat ullo tempore nostros,

Nec ratione animi quam quisquam possit apisci.

Nam quaecumque cluent, aut his coniuncta duabus
Rebus ea inuenies, aut harum euenta uidebiS. 450

435, 434 transposuit Lachmann.

442 possint edd„ possunt OQ Munro.
443 nise corpora Housman.

450 harum Bernays, horum OQ.

