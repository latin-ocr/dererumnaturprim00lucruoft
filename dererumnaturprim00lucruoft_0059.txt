LIBER PRIMVS 25

Adde etiam qui conduplicant primordia rerum,

Aera iungentes igni terramque liquori,

Et qui quattuor ex rebus posse omnia rentur

Ex igni, terra atque anima procrescere et imbri. 715
Quorum Acragantinus curn primis Empedocles est,
Insula quem triquetris terrarum gessit in oris,

Quam fluitans circum magnis anfractibus aequor
Ionium glaucis aspargit uirus ab undis,

Angustoque fretu rapidum mare diuidit undis 720
Italiae terrarum oras a finibus eius.

Hic est uasta Charybdis, et hic Aetnaea minantur
Murmura flammarum rursus se colligere iras,
Faucibus eruptos iterum uis ut uomat ignis,

Ad caelumque ferat flammai fulgura rursum. 72 5
Quae cum magna modis multis miranda uidetur
Gentibus humanis regio uisendaque fertur,

Rebus opima bonis, multa munita uirum ui,

Nil tamen hoc habuisse uiro praeclarius in se

Nec sanctum magis et mirum carumque uidetur. 730
Carmina quin etiam diuini pectoris eius

vociferantur et exponunt praeclara reperta,

Vt uix humana uideatur stirpe creatus.

Hic tamen, et supra quos diximus, inferiores
Partibus egregie multis multoque minores, 735
Quamquam, multa bene ac diuinitus inuenientes, ‚Å¥
Ex adyto tamquam cordis responsa dedere
Sanctius et multo certa ratione magis quarn
Pythia, quae tripodi a Phoebi lauroque profatur,
Principiis tamen in rerum fecere ruinas, 740
Et grauiter magni magno cecidere ibi casu:

(i) Primum, quod motus, exempto rebus inani,

