36 DE RERVM NATVRA

Conseruare omnem, quaecumque est conciliata:
Cudere enim crebro possunt partemque morari,

Dum ueniant aliae ac suppleri summa queatur; 1045
Interdum resilire tamen coguntur, et una

Principiis rerum spatium tempusque fugai

Largiri, ut possint a coetu libera ferri;

Quare, etiam atque etiam, suborin’ multa necessest.
Et tamen, ut plagae quoque possint suppetere ipsae, 1050
Infinita opus est uis undique materiai.

Illud in his rebus longe fuge credere, Memmi,
In medium summae, quod dicunt, omnia niti,
Atque ideo mundi naturam stare sine ullis
Ictibus externis, neque quoquam posse resolui 1055
Summa atque ima, quod in medium sint omnia nixa;
(Ipsum si quicquam posse in se sistere credisl)
Et quae pondera sunt sub terris, omnia sursum
Nitier‚ in terraque retro requiescere posta,
Vt per aquas quae nunc rerum simulacra uidemus, 1060
Et simili ratione animalia suppa uagari
Contendunt‚ neque posse e terris in loca caeli
Reccidere inferiora, magis quarn corpora nostra
Sponte sua possint in caeli templa uolam:
Illi cum uideant solem, nos sidera noctis 1065
Cernere, et alternis nobiscum tempora caeli
Diuidere, et noctes parilis agitare diebus.
Sed uanus stolidis haec error somnia finxit,
Amplexi quod habent peruersa rem ratione.
Nam medium nil esse potest, ubi summa profundist 1070
Infinita; neque omnino, si iarn medium sit,
Possit ibi quicquam consistere eam magis ob rem
Quam quauis alia longe ratione repelli.

